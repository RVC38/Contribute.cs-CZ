---
title: Průvodce správným stylem na webu Docs – rychlý start
description: Tento článek je stručným průvodcem k požadavkům na styl, který obsahuje pouze nejdůležitější témata do začátku na webu docs.microsoft.com.
author: bryanla
ms.author: bryanla
manager: mbaldwin
ms.date: 07/25/2017
ms.prod: non-product-specific
ms.topic: contributor-guide
ms.custom: external-contributor-guide
ms.openlocfilehash: 74f78b72f61cfebddb0cb03b73a3a806f4fe4a10
ms.sourcegitcommit: 782b689882cce3ce07f5613763322989f2d0d63f
ms.translationtype: HT
ms.contentlocale: cs-CZ
ms.lasthandoff: 06/05/2018
ms.locfileid: "34469387"
---
# <a name="docs-style-and-voice-quick-start"></a>Rychlý start věnovaný stylu a způsobu vyjadřování na webu Docs

Tento rychlý start vyžaduje minimum času, ale poskytne vám představu, jak používat nejdůležitější koncepty stylu Dokumentace, když píšete články pro web docs.microsoft.com. Tyto pokyny platí, ať už vytváříte novou dokumentaci, nebo upravujete tu existující.

Minimálně prosím:

- Zkontrolujte pravopis a gramatiku v článcích, i kdybyste je kvůli tomu museli zkopírovat a vložit do Wordu.
- Používejte přirozený a přívětivý způsob vyjadřování, jako byste se s někým jiným osobně bavili.
- Používejte jednoduché věty. Jsou jednoduší na porozumění a snadnější na přeložení jak pro překladatele, tak pro strojový překlad.

## <a name="use-the-microsoft-voice-principles"></a>Použití zásad způsobu vyjadřování Microsoftu

Při psaní technického obsahu pro web [docs.microsoft.com](https://docs.microsoft.com) se snažíme držet těchto zásad. Ne vždy se nám to podaří, ale musíme se o to pořád snažit.

- **Soustřeďte se na účel**: Zákazníci se na naši dokumentaci obrací s určitým záměrem. Než začnete psát, jasně si stanovte, kdo je zákazníkem a čeho se snaží docílit. Potom napište svůj článek, abyste tomuto konkrétnímu zákazníkovi s jeho konkrétním úkolem pomohli.
- **Používejte běžná slova**: Zkuste používat přirozený jazyk a slova, která vaši zákazníci sami používají. Buďte méně formální, ale ne na úkor odbornosti. Uvádějte příklady, které vysvětlují nové koncepty.
- **Pište stručně a výstižně**: Neplýtvejte slovy. Buďte pozitivní a nepoužívejte nadbytečná slova nebo přemíru přívlastků. Pište krátké a výstižné věty. Držte se tématu. Pokud má úkol kvalifikátor, umístěte ho na začátek věty nebo odstavce. Snažte se také používat co nejméně poznámek. Pokud vám snímek obrazovky ušetří nějaká slova, použijte ho.
- **Tvořte články, které lze rychle pročíst**: Nejdůležitější informace umístěte na začátek. Pomocí sekcí rozdělte dlouhé postupy na snadněji zpracovatelné skupiny kroků. (Postupy s více než 12 kroky jsou pravděpodobně příliš dlouhé.) Když to přidá na srozumitelnosti, použijte snímek obrazovky.
- **Projevte soucit**: Používejte v článku podporující tón a snažte se vyvarovat právních omezení. Upřímně upozorňujte na oblasti, které budou pro zákazníky frustrující. Přesvědčte se, že se článek soustředí na to, na čem záleží zákazníkovi, aby se nejednalo jen o technickou přednášku.

## <a name="consider-localization-and-machine-translation"></a>Ohleduplnost vůči lokalizaci a strojovému překladu

Naše technické články se překládají do několika jazyků a některé z nich se upravují pro konkrétní trh nebo zeměpisnou oblast. Uživatelé také můžou na webu ke čtení technických článků používat strojový překlad. Myslete proto při psaní článků na tyto pokyny:

- **Přesvědčte se, že článek neobsahuje žádné gramatické, pravopisné ani interpunkční chyby**: Mělo by se dodržovat obecně. Některé editory Markdownu (jako Markdown Pad 2.0) mají základní kontrolu pravopisu, ale doporučuje se zobrazený HTML obsah článku vložit do Wordu, který má kvalitnější kontrolu pravopisu a gramatiky.
- **Pište co nejkratší věty**: Dlouhá a složitá souvětí překlad znesnadňují. Věty rozdělte, jen pokud to není nadbytečné nebo to nezní divně. Nechceme ani, aby byly články psané nepřirozeně.
- **Používejte jednoduchou a jednotnou stavbu vět**: Jednotnost je pro překlad lepší. Vyhýbejte se závorkám a vsuvkám a důležité informace umísťujte na konec věty. Prohlédněte si několik publikovaných článků. Pokud má článek přívětivý styl, který se dobře čte, použijte ho jako model.
- **Buďte jednotní ve svých formulacích a velkých písmenech**: Jednotnost je opět nejdůležitější. Nepište u slov velká písmena, pokud se nejedná o začátek věty nebo vlastní jméno.
- **Nevynechávejte „kohezivní prostředky“**: Slova, která pro nás mohou být nedůležitá, protože vyplývají z kontextu (například spojky), jsou pro strojový překlad velmi důležitá. Nezapomeňte je správně používat.

## <a name="other-style-and-voice-issues-to-watch-for"></a>Další problémy se stylem a způsobem vyjadřování, na které si dát pozor

- Nepřerušujte postup komentářem nebo vsuvkami.
- U postupu, který obsahuje fragmenty kódu, přidejte další informace o daném kroku ke kódu jako komentář. Snižuje se tím množství textu, který musí uživatelé přečíst. Klíčová informace se zkopíruje do projektu s kódem, aby uživatelům připomněla, k čemu kód slouží, až si ji později přečtou.
- Používejte velká písmena na začátku názvů a nadpisů.
- Rozlišujte „odebrat“ a „odstranit“.
- V každé větě, která předchází seznamu nebo fragmentu kódu, použijte slova „následující“ nebo „takto“.

## <a name="localized-documentation"></a>Lokalizovaná dokumentace

- Pokud přispíváte k lokalizované dokumentaci, využívejte web [Microsoft Language Portal](https://www.microsoft.com/Language/Default.aspx).
- Pokud chcete získat pokyny pro lokalizaci, informace o stylu jazyka a jeho použití v technických publikacích a informace o formátech dat pro konkrétní trh, stáhněte si ve svém jazyce [průvodce správným stylem](https://www.microsoft.com/Language/StyleGuides.aspx).
- Lokalizovanou terminologii Microsoftu ve svém jazyce můžete vyhledat ve [schválené terminologii konkrétního produktu](https://www.microsoft.com/Language/Search.aspx) nebo si můžete stáhnout [kolekci terminologie Microsoftu](https://www.microsoft.com/Language/Terminology.aspx).
