---
title: Průvodce správným stylem na webu Docs – rychlý start
description: Tento článek je stručným průvodcem k požadavkům na styl, který obsahuje pouze nejdůležitější témata do začátku na webu docs.microsoft.com.
ms.topic: contributor-guide
ms.prod: non-product-specific
ms.custom: external-contributor-guide
ms.date: 07/25/2017
ms.openlocfilehash: 28c10e52db304b599e1b4f5cf40acc2f886971ff
ms.sourcegitcommit: cfba5ad25b898bfed76046126ce8ff4871910701
ms.translationtype: HT
ms.contentlocale: cs-CZ
ms.lasthandoff: 05/04/2020
ms.locfileid: "72288664"
---
# <a name="docs-style-and-voice-quick-start"></a>Rychlý start věnovaný stylu a způsobu vyjadřování na webu Docs

Tento rychlý start je stručným průvodcem pro psaní technického obsahu určeného k publikování na web docs.microsoft.com. Tyto pokyny platí, ať už vytváříte novou dokumentaci, nebo upravujete tu existující.

Osvědčené postupy:

- Zkontrolujte pravopis a gramatiku v článcích, i kdybyste je kvůli tomu museli zkopírovat a vložit do Microsoft Wordu.
- Používejte přirozený a přívětivý způsob vyjadřování, jako byste se s někým jiným osobně bavili.
- Používejte jednoduché věty. Díky snadno čitelným větám může čtenář rychle postupovat podle vašich pokynů.

## <a name="use-the-microsoft-voice-principles"></a>Použití zásad způsobu vyjadřování Microsoftu

Při psaní technického obsahu pro web [docs.microsoft.com](https://docs.microsoft.com) se snažíme držet těchto zásad. Ne vždy se nám to podaří, ale musíme se o to pořád snažit.

- **Zaměřte se na účel:** Zákazníci nahlížejí do naší dokumentace, protože mají na mysli určitý účel. Než začnete psát, jasně si stanovte, kdo je zákazníkem a čeho se snaží docílit. Potom napište svůj článek, abyste tomuto konkrétnímu zákazníkovi s jeho konkrétním úkolem pomohli.
- **Používejte běžná slova**: Snažte se psát přirozeně a používejte stejná slova jako zákazníci. Buďte méně formální, ale ne na úkor odbornosti. Uvádějte příklady, které vysvětlují nové koncepty.
- **Pište stručně:** Neplýtvejte zbytečně slovy. Buďte pozitivní a nepoužívejte nadbytečná slova nebo přemíru přívlastků. Pište krátké a výstižné věty. Držte se tématu. Pokud má úkol kvalifikátor, umístěte ho na začátek věty nebo odstavce. Snažte se také používat co nejméně poznámek. Pokud vám snímek obrazovky ušetří nějaká slova, použijte ho.
- **Článek musí usnadňovat prohledávání:** Nejdůležitější věci dejte na první místo. Pomocí sekcí rozdělte dlouhé postupy na snadněji zpracovatelné skupiny kroků. (Postupy s více než 12 kroky jsou pravděpodobně příliš dlouhé.) Když to přidá na srozumitelnosti, použijte snímek obrazovky.
- **Projevte účast:** Používejte tón, který uživatele podporuje, a snažte se používat minimum právních omezení. Upřímně upozorňujte na oblasti, které budou pro zákazníky frustrující. Přesvědčte se, že se článek soustředí na to, na čem záleží zákazníkovi, aby se nejednalo jen o technickou přednášku.

## <a name="consider-localization-and-machine-translation"></a>Ohleduplnost vůči lokalizaci a strojovému překladu

Naše technické články se překládají do několika jazyků a některé z nich se upravují pro konkrétní trh nebo zeměpisnou oblast. Uživatelé také můžou na webu ke čtení technických článků používat strojový překlad. Myslete proto při psaní článků na tyto pokyny:

- **Dbejte na to, aby článek neobsahoval gramatické, pravopisné ani interpunkční chyby:** Toto pravidlo má obecnou platnost. Některé editory Markdownu (jako Markdown Pad 2.0) mají základní kontrolu pravopisu, ale doporučuje se zobrazený HTML obsah článku vložit do Wordu, který má kvalitnější kontrolu pravopisu a gramatiky.
- **Věty by měly být co nejkratší:** Dlouhá a složitá souvětí komplikují překlad. Věty rozdělte, jen pokud to není nadbytečné nebo to nezní divně. Nechceme ani, aby byly články psané nepřirozeně.
- **Používejte jednoduchou a současně jednotnou stavbu vět:** Jednotnost je pro překlad lepší. Vyhýbejte se závorkám a vsuvkám a důležité informace umísťujte na konec věty. Prohlédněte si několik publikovaných článků. Pokud má článek přívětivý styl, který se dobře čte, použijte ho jako model.
- **Ve formulacích a psaní velkých písmen postupujte jednotně:** Znovu platí, že nejdůležitější je jednotnost. Nepište u slov velká písmena, pokud se nejedná o začátek věty nebo vlastní jméno.
- **Nevynechávejte krátká slůvka:** Slova, která nepovažujeme za důležitá, protože vyplývají z kontextu (například spojky), jsou pro strojový překlad velmi důležitá. Nezapomeňte je správně používat.

## <a name="other-style-and-voice-issues-to-watch-for"></a>Další problémy se stylem a způsobem vyjadřování, na které si dát pozor

- Nepřerušujte postup komentářem nebo vsuvkami.
- U postupu, který obsahuje fragmenty kódu, přidejte další informace o daném kroku ke kódu jako komentář. Snižuje se tím množství textu, který musí uživatelé přečíst. Klíčová informace se zkopíruje do projektu s kódem, aby uživatelům připomněla, k čemu kód slouží, až si ji později přečtou.
- Používejte velká písmena na začátku názvů a nadpisů.
- Rozlišujte „odebrat“ a „odstranit“.
- Další pokyny najdete v [průvodci správným stylem při psaní pro Microsoft](https://docs.microsoft.com/style-guide/welcome).

## <a name="localized-documentation"></a>Lokalizovaná dokumentace

- Pokud přispíváte k lokalizované dokumentaci, využívejte web [Microsoft Language Portal](https://www.microsoft.com/Language/Default.aspx).
- Pokud chcete získat pokyny pro lokalizaci, informace o stylu jazyka a jeho použití v technických publikacích a informace o formátech dat pro konkrétní trh, stáhněte si ve svém jazyce [průvodce správným stylem](https://www.microsoft.com/Language/StyleGuides).
- Lokalizovanou terminologii Microsoftu ve svém jazyce můžete vyhledat ve [schválené terminologii konkrétního produktu](https://www.microsoft.com/Language/Default.aspx) nebo si můžete stáhnout [kolekci terminologie Microsoftu](https://www.microsoft.com/language/Terminology).
- Další informace o lokalizaci najdete v části věnované globální komunikaci v [průvodci správným stylem při psaní pro Microsoft](https://docs.microsoft.com/style-guide/global-communications).
